<html>
<head><meta http-equiv="Content-Type" content="text/html; charset=UTF-8">
<link rel="stylesheet" href="css/book.css">
<title>Buddha | A Study Note</title>
<script src="http://cdnjs.cloudflare.com/ajax/libs/raphael/2.3.0/raphael.min.js"></script>
<script src="http://cdnjs.cloudflare.com/ajax/libs/jquery/1.11.0/jquery.min.js"></script>
</head>

<body>
<style>
background: white;
textarea {
width: 100%;
overflow:hidden;
resize:none;
height: scrollHeight;
}
</style>


<div id="wrapper">
    <div id="container">


        <section class="open-book">
            <header>
                <h1>พระธรรมในพระไตรปิฏก</h1>
                <h6>พระธรรมวิจัย</h6>
            </header>
            <article>
    <h2 class="chapter-title">อริยสัจ 4</h2>
<p> สัตว์ที่จุติจากมนุษย์ไปแล้ว จะกลับมาเกิดในพวกมนุษย์ มีน้อย โดยที่แท้ สัตว์ที่จุติจากมนุษย์ไปแล้ว กลับไปเกิดในกำเนิด
สัตว์ดิรัจฉาน มีมากกว่า ฯลฯ ฉันนั้นเหมือนกัน สัตว์ที่จุติจากมนุษย์ไปแล้ว จะกลับมาเกิดในพวกเทวดามีน้อย โดยที่แท้ สัตว์ที่จุติจากมนุษย์ไปแล้ว กลับไปเกิดในนรก ในกำเนิดสัตว์
ดิรัจฉาน ในปิตติวิสัย มีมากกว่า ฯลฯ ฉันนั้นเหมือนกัน สัตว์ที่จุติจากเทวดาแล้ว จะกลับมาเกิดในพวกเทวดา มีน้อย โดยที่แท้ สัตว์ที่จุติจากเทวดาไปแล้ว กลับไปเกิดในนรก ใน
กำเนิดสัตว์ดิรัจฉาน ในปิตติวิสัย มีมากกว่า ฯลฯ ข้อนั้นเพราะเหตุไร? เพราะไม่เห็นอริยสัจ ๔ 
</p>
<p>
อริยสัจ ๔ เป็นไฉน? คือ ทุกขอริยสัจ ทุกขสมุทยอริยสัจ ทุกขนิโรธอริยสัจ ทุกขนิโรธคามินีปฏิปทาอริยสัจ ดูกร
ภิกษุทั้งหลาย เพราะฉะนั้นแหละ เธอทั้งหลาย พึงกระทำความเพียรเพื่อรู้ตามความเป็นจริงว่า นี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา (พระพุทธเจ้า, <a href="https://84000.org/tipitaka/pitaka_item/r.php?B=19&A=11105&w=%C1%D5%C1%D2%A1%A1%C7%E8%D2">อามกธัญญเปยยาล จตุตถวรรคที่ 10</a>)
</p>
<dd><b>1. ทุกข์</b> (ทุกขอริยสัจ)</dd>
<p>ทุกข์ หมายถึง ชาติ ชรา มรณะ โสกะ ปริเทวะ ทุกข์ โทมนัส อุปายาส ความประจวบกับสิ่งไม่เป็นที่รัก ความพลัดพรากจากสิ่งที่รัก การปรารถนาสิ่งใดแล้วไม่ได้ 
<ul>
<li>ชาติ คือ ความเกิด ความบังเกิด ความหยั่งลง เกิดเกิดจำเพาะ ความปรากฏแห่งขันธ์ ความได้อายตนะครบ ในหมู่สัตว์นั้นๆ ของเหล่าสัตว์นั้น ๆ 
<li>ชรา คือ ความแก่ ภาวะของความแก่ ฟันหลุด ผมหงอก หนังย่น ความเสื่อมแห่งอายุ ความแก่หง่อมแห่งอินทรีย์ ในหมู่สัตว์นั้นๆ ของเหล่าสัตว์นั้น ๆ 
<li>มรณะ คือ ความเคลื่อน ภาวะของความเคลื่อน ความแตกทำลาย ความ
หายไป มฤตยู ความตาย ความทำกาละ ความทำลายแห่งขันธ์ ความทอดทิ้งซากศพไว้
ความขาดแห่งชีวิตินทรีย์ ในหมู่สัตว์นั้น ๆ ของเหล่าสัตว์นั้น ๆ 

<li>โสกะ คือ ความแห้งใจ กิริยาที่แห้งใจ ภาวะของบุคคลผู้แห้งใจ ความผาก ณ ภายในความแห้งผาก ณ ภายใน ของบุคคลผู้ประกอบด้วยความพิบัติอย่างใดอย่างหนึ่ง ผู้ถูกธรรม คือ ทุกข์อย่างใดอย่างหนึ่งกระทบแล้ว 

<li>ปริเทวะ คือ ความคร่ำครวญ ความร่ำไร รำพัน กิริยาที่คร่ำครวญ กิริยาที่ร่ำไรรำพัน ภาวะของบุคคลผู้คร่ำครวญ ภาวะของบุคคลผู้ร่ำไรรำพัน ของบุคคลผู้ประกอบด้วยความพิบัติอย่างใดอย่างหนึ่ง ผู้ถูกธรรมคือทุกข์อย่างใดอย่างหนึ่งกระทบแล้ว 

<li>ทุกข์ คือ ความลำบากทางกาย ความไม่สำราญทางกาย ความเสวยอารมณ์อันไม่ดีที่เป็นทุกข์ ซึ่งเกิดแต่กายสัมผัส 

<li>โทมนัส คือ ความทุกข์ทางจิต ความไม่สำราญทางจิต ความเสวยอารมณ์อันไม่ดีที่เป็นทุกข์ ซึ่งเกิดแต่มโนสัมผัส 

<li>อุปายาส คือ ความแค้น ความคับแค้น ภาวะของบุคคลผู้แค้น ภาวะของบุคคลผู้คับแค้น ของบุคคลผู้ประกอบด้วยความพิบัติอย่างใดอย่างหนึ่ง ผู้ถูกธรรม คือทุกข์อย่างใดอย่างหนึ่งกระทบแล้ว 

<li>ความประจวบกับสิ่งไม่เป็นที่รัก ก็เป็นทุกข์  คือ ความประสบ ความพรั่งพร้อม ความร่วม
ความระคน ด้วยรูป เสียง กลิ่น รส โผฏฐัพพะ อันไม่น่าปรารถนา ไม่น่าใคร่ ไม่น่าพอใจ
หรือด้วยบุคคลผู้ปรารถนาสิ่งที่ไม่เป็นประโยชน์ ปรารถนาสิ่งที่ไม่เกื้อกูล ปรารถนาความไม่ผาสุก
ปรารถนาความไม่เกษมจากโยคะ ซึ่งมีแก่ผู้นั้น 

<li>ความพลัดพรากจากสิ่งที่รัก ก็เป็นทุกข์ คือ ความไม่ประสบ ความไม่พรั่งพร้อม ความไม่ร่วม ความไม่ระคน ด้วยรูป เสียง กลิ่น รส โผฏฐัพพะ อันน่าปรารถนา น่าใคร่ น่าพอใจ หรือด้วยบุคคลผู้ปรารถนาประโยชน์ ปรารถนาสิ่งที่เกื้อกูล ปรารถนาความผาสุก ปรารถนาความเกษมจากโยคะ ซึ่งมีแก่ผู้นั้น คือ มารดา บิดา พี่ชาย น้องชาย พี่หญิงน้องหญิง มิตร อำมาตย์ หรือญาติสาโลหิต 

<li>ปรารถนาสิ่งใด ไม่ได้ แม้อันนั้น ก็เป็นทุกข์ คือ ความปรารถนา ย่อมบังเกิด
แก่สัตว์ผู้มีความเกิดเป็นธรรมดา อย่างนี้ว่า โอหนอ ขอเราไม่พึงมีความเกิดเป็นธรรมดา ขอความ
เกิดอย่ามีมาถึงเราเลย ข้อนั้น สัตว์ไม่พึงได้สมความปรารถนา แม้ข้อนี้ ก็ชื่อว่าปรารถนาสิ่งใด
ไม่ได้ แม้อันนั้น ก็เป็นทุกข์ ความปรารถนา ย่อมบังเกิดแก่สัตว์ผู้มีความแก่เป็นธรรมดา
ความปรารถนา ย่อมบังเกิดแก่สัตว์ผู้มีความเจ็บเป็นธรรมดา ... ความปรารถนา ย่อมบังเกิดแก่สัตว์
ผู้มีโสกะ ปริเทวะ ทุกข์ โทมนัส อุปายาส เป็นธรรมดา อย่างนี้ว่า โอหนอ ขอเราไม่พึง
มีโสกะ ปริเทวะ ทุกข์ โทมนัส อุปายาสเป็นธรรมดา ขอโสกะ ปริเทวะ ทุกข์ โทมนัส
อุปายาส อย่ามีมาถึงเราเลย ข้อนั้น สัตว์ไม่พึงได้สมความปรารถนา 
<p><mark>โดยย่อ อุปาทานขันธ์ทั้ง 5 เป็นทุกข์</mark> คือ รูป เวทนา สัญญา สังขาร วิญญาณเหล่านี้เรียกว่า โดยย่ออุปาทานขันธ์ทั้ง 5 เป็นทุกข์ อันนี้เรียก ทุกขอริยสัจ
</p>
</ul>

</p>
<br><br>
<center><br><br><br><b></b>
</center><br>



            </article>
            <footer>
                <ol id="page-numbers">
                    <li>1</li>
                    <li>2</li>
                </ol>
            </footer>
        </section>
</div>

<div id="wrapper">
    <div id="container">


        <section class="open-book">
            <header>
                <h1>พระธรรมในพระไตรปิฏก</h1>
                <h6>ความจริงอันสูงสุด</h6>
            </header>
            <article>
<p>



<dd><b>2. เหตุแห่งทุกข์ (ทุกขสมุทัย)</b></dd>
<p>ทุกข์ทั้งหลายเหล่านั้น เกิดแต่เหตุ ดังต่อไปนี้
<ul>
<li>ทุกข์มี เพราะชาติ เป็นปัจจัย 
<li>ชาติมี เพราะภพเป็นปัจจัย
<li>ภพมี เพราะอุปาทานเป็นปัจจัย
<li>อุปาทานมี เพราะตัณหาเป็นปัจจัย
<li>ตัณหามี เพราะเวทนาเป็นปัจจัย
<li>เวทนามี เพราะผัสสะเป็นปัจจัย
<li>ผัสสะมี เพราะสฬายตนะ (ตา หู จมูก ลิ้น กาย ใจ) เป็นปัจจัย
<li>สฬายตนะมี เพราะนามรูป (ร่างกาย) เป็นปัจจัย
<li>นามรูปมี เพราะวิญญาณเป็นปัจจัย
<li>วิญญาณมี เพราะสังขารเป็นปัจจัย
<li>สังขารมี เพราะอวิชชาเป็นปัจจัย
</ul>
<p>เป็นอันว่า กองทุกข์ทั้งหลาย ย่อมเกิดด้วยประการฉะนี้ ทั้งนี้ ตัณหา มีธรรมหก 6 หมวด เป็นปัจจัย คือ อายตนะภายนอก 6 อายตนะภายใน 6 (รวมกันเป็นที่อาศัยบังเกิดของสังโยชน์) ผัสสะ 6 วิญญาณ 6 เวทนา 6 ตัณหา 6 ซึ่งล้วนเป็นอนัตตา ไม่ใช่ของเรา ไม่ใช่เรา ไม่ใช่อัตตาของเรา เพราะปรากฏความเกิด และเสื่อมไป เป็นอนิจจธรรม เป็นทุกขธรรม เป็นอนัตตธรรม รู้อย่างนี้ ย่อมเบื่อหน่าย ย่อมคลาดกำหนัด  ย่อมหลุดพ้น รายละเอียดตาม<a href="https://84000.org/tipitaka/pitaka_item/r.php?B=14&A=10324&w=%CD%D2%C2%B5%B9%D0">ฉฉักกสูตร</a>
<ul>
<li>อายตนะภายนอก 6 คือ รูป รส กลิ่น เสียง โผฏฐัพพะ ธรรมารมย์
<li>อายตนะภายใน 6 คือ จักษุ ชิวหา ฆาน โสตะ กาย มโน
<li>วิญญาณ 6 คือ จักษุวิญญาณ โสตวิญญาณ ฆานวิญญาณ ชิวหาวิญญาณ กายวิญญาณ มโนวิญญาณ ทั้งนี้ บุคคลอาศัยจักษุและรูป จึงเกิดจักษุวิญญาณ อาศัยโสตะ
และเสียง จึงเกิดโสตวิญญาณ อาศัยฆานะและกลิ่น จึงเกิดฆานวิญญาณ อาศัยชิวหาและรส จึงเกิดชิวหาวิญญาณ อาศัยกายและโผฏฐัพพะ จึงเกิดกายวิญญาณ
อาศัยมโนและธรรมารมณ์ จึงเกิดมโนวิญญาณ
<li>ผัสสะ 6 คือ จักษุสัมผัส โสตสัมผัส ฆานสัมผัส ชิวหาสัมผัส กายสัมผัส มโนสัมผัส บุคคลอาศัยจักษุและรูปเกิดจักษุวิญญาณ ความประจวบของ
ธรรมทั้ง 3 เป็นผัสสะ อาศัยโสตะและเสียงเกิดโสตวิญญาณ ความประจวบของธรรมทั้ง 3 เป็นผัสสะ อาศัยฆานะและกลิ่นเกิดฆานวิญญาณ ความประจวบของ
ธรรมทั้ง 3 เป็นผัสสะ อาศัยชิวหาและรสเกิดชิวหาวิญญาณ ความประจวบของธรรมทั้ง 3 เป็นผัสสะ อาศัยกายและโผฏฐัพพะเกิดกายวิญญาณ ความประจวบ
ของธรรมทั้ง 3 เป็นผัสสะ อาศัยมโนและธรรมารมณ์เกิดมโนวิญญาณ  
<li>เวทนา 6 คือ บุคคลอาศัยจักษุและรูปเกิดจักษุวิญญาณ ความประจวบของธรรมทั้ง 3 เป็นผัสสะ เพราะผัสสะเป็นปัจจัย จึงมีเวทนา ฯลฯ
<li>ตัณหา 6 คือ บุคคลอาศัยจักษุและรูปเกิดจักษุวิญญาณ ความประจวบของธรรมทั้ง 3 เป็นผัสสะ เพราะผัสสะเป็นปัจจัย จึงมีเวทนา เพราะเวทนาเป็น
ปัจจัย จึงมีตัณหา ฯลฯ
<br><br>
<dd><b>3. ความดับแห่งทุกข์ (ทุกขนิโรธ)</b></dd>
<ul>
<li>เพราะอวิชชานั่นแหละดับโดยไม่เหลือ สังขารจึงดับ
<li>เพราะสังขารดับ วิญญาณจึงดับ
<li>เพราะวิญญาณดับ นามรูปจึงดับ
<li>เพราะนามรูปดับ สฬายตนะจึงดับ
<li>เพราะสฬายตนะดับ ผัสสะจึงดับ
<li>เพราะผัสสะดับ เวทนาจึงดับ
<li>เพราะเวทนาดับ ตัณหาจึงดับ
<li>เพราะตัณหาดับ อุปาทานจึงดับ
<li>เพราะอุปาทานดับ ภพจึงดับ
<li>เพราะภพดับ ชาติจึงดับ
<li>เพราะชาติดับ ชรา มรณะ โสกะ ปริเทวะ ทุกข์ โทมนัส อุปายาส จึงดับ
</ul>
<p>
เป็นอันว่ากองทุกข์ทั้งมวลนั่นย่อมดับ ด้วยประการฉะนี้ เป็น<a href="https://84000.org/tipitaka/pitaka_item/r.php?B=36&A=2734&w=%F7_%AA%D2%B5%D4">ผู้หลุดพ้น</a>

<br><br>
<dd><b>4. ทางสู่ความดับทุกข์ (ทุกขนิโรธคามินีปฏิปทา)</b></dd>
<p>
ทางสู่ความดับทุกข์ คือ อริยมรรคมีองค์แปด คือ การมีสัมมาทิฏฐิ สัมมาสังกัปปะ สัมมาวาจา สัมมากัมมันตะ สัมมาอาชีวะ สัมมาวายามะ สัมมาสติ สัมมาสมาธิ 
<ul>
<li>สัมมาทิฏฐิ คือ ความรู้ในทุกข์ ความรู้ในเหตุให้ทุกข์เกิด ความรู้ในความดับทุกข์ ความรู้ในข้อปฏิบัติให้ถึงความดับทุกข์ (รู้อริยสัจ 4) โดยแท้จริง สัมมาทิฏฐิ เป็นประธานขององค์ 8 คือ รู้จักมิจฉาทิฏฐิ ว่าเป็นมิจฉาทิฏฐิ รู้จักสัมมาทิฏฐิ ว่าเป็นสัมมาทิฏฐิ รู้จัก...มิจฉาสังกัปปะ สัมมาสังกัปปะ มิจฉาวาจา สัมมาวาจา มิจฉากัมมันตะ สัมมากัมมันตะ มิจฉาอาชีวะ สัมมาอาชีวะ ย่อมสลัดมิจฉาธรรมเหล่านี้ ทั้งอกุศลธรรมเป็นเอนกบรรดามี เพราะมิจฉาธรรมเหล่านี้เป็นปัจจัย และกุศลธรรมเป็นเอนก ย่อมถึงความเจริญบริบูรณ์ เพราะสัมมาธรรมเหล่านี้เป็นปัจจัย รายละเอียดตาม<a href="https://84000.org/tipitaka/pitaka_item/r.php?B=14&A=3724&w=%CA%D1%C1%C1%D2%C7%D2%A8%D2">มหาจัตตารีสกสูตร</a>
<ul>
<li>มิจฉาทิฏฐิ คือ ความเห็นดังนี้ว่า 
<ul><li>ทานที่ให้แล้ว ไม่มีผล <li>ยัญที่บูชาแล้ว ไม่มีผล <li>สังเวยที่บวงสรวงแล้ว ไม่มีผล
<li>ผลวิบากของกรรมที่ทำดีทำชั่วแล้วไม่มี <li>โลกนี้ไม่มี โลกหน้าไม่มี <li>มารดาไม่มี
บิดาไม่มี <li>สัตว์ที่เป็นอุปปาติกะไม่มี <li>สมณพราหมณ์ทั้งหลายผู้ดำเนินชอบ ปฏิบัติ
ชอบ ซึ่งประกาศโลกนี้โลกหน้าให้แจ่มแจ้ง เพราะรู้ยิ่งด้วยตนเอง ในโลกไม่มี
</ul>
<li>สัมมาทิฏฐิมี 2 อย่าง
<ul>
<li>สัมมาทิฐิที่ยังเป็นสาสวะ เป็นส่วนแห่งบุญ ให้ผลแก่ขันธ์ คือ ความเห็นดังนี้ว่า
<ul>
<li>ทานที่ให้แล้ว มีผล <li>ยัญที่บูชาแล้ว มีผล <li>สังเวยที่บวงสรวงแล้ว มีผล <li>ผลวิบากของกรรมที่ทำดี ทำชั่วแล้ว
มีอยู่ โลกนี้มี <li>โลกหน้ามี <li>มารดามี บิดามี <li>สัตว์ที่เป็นอุปปาติกะมี <li>สมณพราหมณ์
ทั้งหลาย ผู้ดำเนินชอบ ปฏิบัติชอบ ซึ่งประกาศโลกนี้โลกหน้าให้แจ่มแจ้ง เพราะรู้ยิ่งด้วยตนเอง ในโลก มีอยู่ 
</ul>
<li>สัมมาทิฐิของพระอริยะ เป็นอนาสวะ เป็นโลกุตระ เป็นองค์มรรค คือ ปัญญา ปัญญินทรีย์ ปัญญาพละ ธัมมวิจยสัมโพชฌงค์ 
ความเห็นชอบ องค์แห่งมรรค ของภิกษุผู้มีจิตไกลข้าศึก มีจิตหาอาสวะมิได้ พรั่งพร้อมด้วยอริยมรรค เจริญอริยมรรคอยู่
</ul>

</ul>  
<li>สัมมาสังกัปปะ คือ ความดำริในการออกจากกาม (เนกขัมมะสังกัปป์) ความดำริในความไม่
พยาบาท (อพยาปาทสังกัปป์) ความดำริในอันไม่เบียดเบียน (อวิหิงสาสังกัปป์) 
<ul>
<li>มิจฉาสังกัปปะ
<ul>
<li>ความดำริในกาม 
<li>ดำริในพยาบาท 
<li>ดำริในความเบียดเบียน 
</ul>
<li>สัมมาสังกัปปะ
<ul>
<li>สัมมาสังกัปปะที่ยังเป็นสาสวะ เป็นส่วนแห่งบุญ ให้ผลแก่ขันธ์ คือ ความดำริในเนกขัมมะ ดำริในความไม่พยาบาท ดำริในความไม่เบียดเบียน 
<li>สัมมาสังกัปปะของพระอริยะ เป็นอนาสวะ เป็นโลกุตระ เป็นองค์มรรค คือ ความตรึก ความวิตก ความดำริ ความแน่ว ความแน่ ความปักใจ วจีสังขาร ของภิกษุผู้มีจิตไกลข้าศึก
มีจิตหาอาสวะมิได้ พรั่งพร้อมด้วยอริยมรรคเจริญอริยมรรคอยู่
</ul>

</ul>
<li>สัมมาวาจา คือ การงดเว้นจากการพูดเท็จ งดเว้นจากการพูดส่อเสียด งดเว้นจากการพูดคำหยาบ งดเว้นจากการพูดเพ้อเจ้อ 
<ul>
<li>มิจฉาวาจา คือ พูดเท็จ พูดส่อเสียด พูดคำหยาบ เจรจาเพ้อเจ้อ 
<li>สัมมาวาจา
<ul>
<li>สัมมาวาจาที่ยังเป็นสาสวะ เป็นส่วนแห่งบุญ ให้ผลแก่ขันธ์ คือ เจตนางดเว้นจากการพูดเท็จ งดเว้นจากการพูดส่อเสียด งดเว้นจากการพูดคำหยาบ งดเว้นจากการเจรจาเพ้อเจ้อ 
<li>สัมมาวาจาของพระอริยะ เป็นอนาสวะ เป็นโลกุตระ เป็นองค์มรรค คือ ความงด ความเว้น ความเว้นขาด เจตนางดเว้น จากวจีทุจริตทั้ง ๔ ของภิกษุผู้มีจิตไกลข้าศึก มีจิต
หาอาสวะมิได้ พรั่งพร้อมด้วยอริยมรรค เจริญอริยมรรคอยู่ 
</ul>

<li>สัมมากัมมันตะ คือ การงดเว้นจากการล้างผลาญชีวิต งดเว้นจากการถือเอาสิ่งของที่เขามิได้ให้ งดเว้นจากการประพฤติผิดในกาม 
<ul>
<li>มิจฉากัมมันตะ คือ ปาณาติบาต อทินนาทาน กาเมสุมิจฉาจาร
<li>สัมมากัมมันตะ
<ul>
<li>สัมมากัมมันตะที่ยังเป็นสาสวะ เป็นส่วนแห่งบุญ ให้ผลแก่ขันธ์ คือ เจตนางดเว้นจากปาณาติบาต งดเว้นจากอทินนาทาน งดเว้นจากกาเมสุมิจฉาจาร
<li>สัมมากัมมันตะของพระอริยะ เป็นอนาสวะ เป็นโลกุตระ เป็นองค์มรรค คือ ความงดความเว้น เจตนางดเว้น จากกายทุจริตทั้ง ๓ ของภิกษุผู้มีจิตไกลข้าศึก มีจิต
หาอาสวะมิได้ พรั่งพร้อมด้วยอริยมรรค เจริญอริยมรรคอยู่
</ul>

<li>สัมมาอาชีวะ คือ ละการเลี้ยงชีพที่ผิด สำเร็จการเลี้ยงชีพด้วยการเลี้ยงชีพที่ชอบ 
<ul>
<li>มิจฉาอาชีวะ คือ การโกง การล่อลวง การตลบตะแลง การยอมมอบตนในทางผิด การเอาลาภต่อลาภ
<li>สัมมาอาชีวะ 
<ul>
<li>สัมมาอาชีวะที่ยังเป็นสาสวะ เป็นส่วนแห่งบุญ ให้ผลแก่ขันธ์ คือ ย่อมละมิจฉาอาชีวะ เลี้ยงชีพด้วยสัมมาอาชีวะ
<li>สัมมาอาชีวะของพระอริยะ เป็นอนาสวะ เป็นโลกุตระ เป็นองค์มรรค คือ ความงด ความเว้น เจตนางดเว้น จากมิจฉาอาชีวะ ของภิกษุผู้มีจิตไกลข้าศึก มีจิตหาอาสวะมิได้
พรั่งพร้อมด้วยอริยมรรค เจริญอริยมรรคอยู่ 
</ul>


<li>สัมมาวายามะ คือ ให้เกิดฉันทะ พยายาม ปรารภความเพียร ประคองจิตไว้ ตั้งจิตไว้ ในการละมิจฉาทิฏฐิ มิจฉาสังกัปปะ มิจฉาวาจา มิจฉากัมมันตะ มิจฉาอาชีวะ และเพื่อบรรลุสัมมาทิฏฐิ สัมมาสังกัปปะ สัมมาวาจา สัมมากัมมันตะ สัมมาอาชีวะ
<ul>
<li>เพื่อมิให้มิจฉาธรรมเหล่านั้น ที่ยังไม่เกิด บังเกิดขึ้น 
<li>เพื่อละมิจฉาธรรมเหล่านั้น ที่บังเกิดขึ้นแล้ว 
<li>เพื่อให้สัมมาธรรมเหล่านั้น ที่ยังไม่เกิด บังเกิดขึ้น 
<li>เพื่อความตั้งอยู่ ไม่เลือนหาย เจริญยิ่ง ไพบูลย์ มีขึ้น เต็มเปี่ยมแห่งสัมมาธรรมเหล่านั้น ที่บังเกิดขึ้นแล้ว 
</ul>
<li>สัมมาสติ คือ มีสติละมิจฉาธรรมเหล่านี้ได้ มีสติบรรลุสัมมาธรรมเหล่านี้ เช่น 
<ul>
<li>พิจารณาเห็นกายในกายอยู่ มีความเพียร มีสัมปชัญญะ มีสติ กำจัดอภิชฌาและโทมนัส
ในโลกเสียได้ 
<li>พิจารณาเห็นเวทนาในเวทนาอยู่ ... 
<li>พิจารณาเห็นจิตในจิตอยู่ ... 
<li>พิจารณาเห็นธรรมในธรรมอยู่ มีความเพียร มีสัมปชัญญะ มีสติ กำจัดอภิชฌาและโทมนัสในโลกเสียได้ 
</ul>
<dd>โดยการพิจารณาเห็นกายในกาย เห็นเวทนาในเวทนา เห็นจิตในจิต เห็นธรรมในธรรม มีความเพียร มีสัมปชัญญะ มีสติ กำจัดอภิชฌาและโทมนัสในโลกเสียได้ ได้แก่ การเจริญ
<ul>
<li>อานาปาน
<li>อิริยาปถ
<li>สัมปชัญญ
<li>ปฏิกูลมนสิการ
<li>ธาตุมนสิการ
<li>กายานุปัสสนา
<li>เวทนานุปัสสนา
<li>จิตตานุปัสสนา
<li>นีวรณ์
<li>ขันธ์
<li>อายตนะ
<li>โพชฌงค์ 7
<li>อริยสัจ 4
</ul>
<p>พึงเจริญสติปัฏฐานทั้ง 4 นี้ อย่างนี้ ตลอด 7 วัน - 7 ปี พึงหวังผล 2 ประการอย่างใดอย่างหนึ่ง คือ พระอรหัตผลในปัจจุบัน ๑ หรือเมื่อยังมีอุปธิเหลืออยู่ เป็นพระอนาคามี เพราะสติปัฏฐาน 4 เป็นหนทาง เป็นที่ไปอันเอก เพื่อความบริสุทธิ์ของเหล่าสัตว์ เพื่อล่วงความโศกและปริเทวะ เพื่อความดับสูญแห่งทุกข์โทมนัส เพื่อบรรลุธรรมที่ถูกต้อง เพื่อทำให้แจ้งซึ่งพระนิพพาน 
รายละเอียดตาม<a href="https://84000.org/tipitaka/pitaka_item/r.php?B=10&A=6257&w=%C1%CB%D2%CA%B5%D4">มหาสติปัฏฐานสูตร</a>
<li>สัมมาสมาธิ คือ สงัดจากกาม สงัดจากอกุศลธรรม
<ul>
<li>บรรลุปฐมฌาน มีวิตกวิจาร มีปีติและสุขอันเกิดแต่วิเวกอยู่ 
<li>เธอบรรลุทุติยฌาน มีความผ่องใสแห่งจิตในภายในเป็นธรรมเอกผุดขึ้น เพราะวิตกวิจารสงบไป ไม่มีวิตก ไม่มีวิจาร มีปีติและสุข อันเกิดแต่สมาธิอยู่ 
<li>เธอมีอุเบกขา มีสติ มีสัมปชัญญะ เสวยสุขด้วยนามกาย เพราะปีติสิ้นไป บรรลุตติยฌาน ที่พระอริยะทั้งหลายสรรเสริญว่า ผู้ได้ฌานนี้ เป็นผู้มีอุเบกขา มีสติ อยู่เป็นสุข
<li>เธอบรรลุจตุตถฌาน ไม่มีทุกข์ ไม่มีสุข เพราะละสุข ละทุกข์ และดับโสมนัสโทมนัสก่อน ๆ ได้ มีอุเบกขาเป็นเหตุให้สติบริสุทธิ์อยู่ 
</ul>
<dd>ทั้งนี้ บรรดาองค์ 7 นั้น สัมมาทิฏฐิย่อมเป็นประธาน</dd> 
<ul>
<li>เมื่อมีสัมมาทิฏฐิ สัมมาสังกัปปะจึงพอเหมาะได้ 
<li>เมื่อมีสัมมาสังกัปปะ สัมมาวาจาจึงพอเหมาะได้
<li>เมื่อมีสัมมาวาจา สัมมากัมมันตะจึงพอเหมาะได้
<li>เมื่อมีสัมมากัมมันตะ สัมมาอาชีวะจึงพอเหมาะได้
<li>เมื่อมีสัมมาอาชีวะ สัมมาวายามะจึงพอเหมาะได้
<li>เมื่อมีสัมมาวายามะ สัมมาสติจึงพอเหมาะได้
<li>เมื่อมีสัมมาสติ สัมมาสมาธิจึงพอเหมาะได้
<li>เมื่อมีสัมมาสมาธิ สัมมาญาณจึงพอเหมาะได้
<li>เมื่อมีสัมมาญาณ สัมมาวิมัตติจึงพอเหมาะได้
<li>เมื่อมีสัมมาวิมัติ จึงเป็นพระอรหันต์ ประกอบด้วยองค์ 10
</ul>
<p>หนทางนี้ เป็นไปเพื่อละอกุศลธรรมที่เป็นเหตุให้เกิดภพ คือ สังโยชน์ 10 (สักกายะทิฏฐิ วิจิกิจฉา สีลัพพตปรามาส กามราคะ ปฏิฆะ รูปราคะ อรูปราคะ มานะ อุทธัจจะ และอวิชชา) ให้สำเร็จเป็นอริยบุคคล 4 คือ
<ul>
<li>พระโสดาบัน ละสังโยชน์ 3 ได้ เมื่อมรณะ จะเกิดอีก 7 ชาติ แล้วตรัสรู้ เข้าสู่นิพพาน
<li>พระอนาคามี เป็นอุปปาติกะ ทำกาละแล้ว ไปสู่พรหมโลก (ชั้นสุทธาวาสพรหม) จักปรินิพพานในภพนั้น มีอันไม่กลับจากโลกนั้นเป็นธรรมดา เพราะสังโยชน์เบื้องต่ำ 5 สิ้นไป
<li>พระสกทาคามี ทำกาละแล้ว เพราะสังโยชน์ 3 สิ้นไป และเพราะราคะ โทสะ โมหะเบาบาง กลับมายังโลกนี้คราวเดียวเท่านั้น แล้วจักทำที่สุดแห่งทุกข์
<li>พระโสดาบัน เพราะความสิ้นไปรอบแห่งสัญโญชน์ทั้ง 3 มีอันไม่ไปเกิดในอบายเป็นธรรมดา เป็นผู้เที่ยง จะได้ตรัสรู้ในเบื้องหน้า บุคคลนั้นจะแล่นไปท่องเที่ยวไปในเทวดาและมนุษย์ 7 ชาติ แล้วทำที่
สุดทุกข์ได้ หรือจะแล่นไปท่องเที่ยวไปสู่ตระกูลสองหรือสาม แล้วทำที่สุดทุกข์ได้ 
</ul>

<br><br>


</center><br>



            </article>
            <footer>
                <ol id="page-numbers">
                    <li>3</li>
                    <li>4</li>
                </ol>
            </footer>
        </section>

</div>

<div id="wrapper">
    <div id="container">


        <section class="open-book">
            <header>
                <h1>พระธรรมในพระไตรปิฏก</h1>
                <h6>ความจริงอันสูงสุด</h6>
            </header>
            <article>
<p>

<p>
ทุกข์ของบุคคลผู้เป็นอริยสาวก สมบูรณ์ด้วยทิฏฐิ ตรัสรู้แล้ว ผู้รู้ตามความเป็นจริงว่า นี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา ที่สิ้นไปแล้ว มากกว่าที่ยังเหลือมีประมาณน้อย ย่อมไม่ถึงซึ่งการนับ การเปรียบเทียบ หรือแม้ส่วนเสี้ยว เมื่อเทียบกับกองทุกข์อันมีในก่อนที่สิ้นไปแล้ว อย่างสูงเพียง 7 ชาติ ฉันนั้นเหมือนกัน ดังนั้น เราทั้งหลาย พึงกระทำความเพียร เพื่อรู้ตามความเป็นจริงว่านี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา
<p>เมื่อรู้ชัดตามความเป็นจริงว่า นี้ทุกข์ ฯลฯ นี้ทุกขนิโรธคามินีปฏิปทา ย่อมไม่ยินดี
ในสังขารทั้งหลายซึ่งเป็นไปเพื่อความเกิด ฯลฯ ไม่ยินดีแล้ว ย่อมไม่ปรุงแต่ง ครั้นไม่ปรุงแต่ง
แล้ว ย่อมไม่ตกไปสู่ความมืดคือความเกิดบ้าง ... และความคับแค้นบ้าง ย่อมพ้นไปจากความเกิด ... และความคับแค้นใจ ย่อมพ้นไปจากความทุกข์ เพราะฉะนั้น พึงกระทำความเพียรเพื่อรู้ตามความจริงว่า นี้ทุกข์ ฯลฯ นี้ทุกขนิโรธคามินีปฏิปทา
</p>
<p>ในทางตรงข้าม เปรียบเหมือนบุรุษโยนแอก ซึ่งมีช่องเดียวลงไปในมหาสมุทร เต่าตาบอดมีอยู่ในมหาสมุทรนั้น ต่อล่วงร้อยปีๆ มันจะโผล่ขึ้นคราวหนึ่ง ๆ สอดคอให้เข้าไปในแอกซึ่งมีช่องเดียวโน้น ยังจะเร็วกว่า ผู้ไปสู่วินิบาตแล้วคราวเดียวก็หามิได้ เพราะว่าในวินิบาตนี้ ไม่มีการประพฤติธรรม การประพฤติชอบ การกระทำกุศล  การกระทำบุญ มีแต่การเคี้ยวกินกันและกัน การเคี้ยวกิน ผู้มีกำลังน้อยกว่า ย่อมเป็นไปในวินิบาตนี้ ข้อนั้นเพราะเหตุไร?  เพราะไม่เห็นอริยสัจ 4 คือ ทุกขอริยสัจ ฯลฯ ทุกขนิโรธคามินีปฏิปทาอริยสัจ เพราะฉะนั้นแหละ พระพุทธเจ้าทรงสอนให้กระทำความเพียร เพื่อรู้ตามความเป็นจริงว่า นี้ทุกข์ ฯลฯ นี้ทุกขนิโรธคามินีปฏิปทา
<p>
ด้วยความหน่ายในสังขารอยู่ พึงเป็นผู้มากไปด้วยความหน่ายในวิญญาณอยู่ ภิกษุนั้น เมื่อเป็น
ผู้มากไปด้วยความหน่ายในรูป ในเวทนา ในสัญญา ในสังขาร ในวิญญาณอยู่ ย่อมกำหนด
รู้รูป เวทนา สัญญา สังขาร วิญญาณ เมื่อกำหนดรู้รูป เวทนา สัญญา สังขาร วิญญาณ
ย่อมหลุดพ้นจากรูป ย่อมหลุดพ้นจากเวทนา ย่อมหลุดพ้นจากสัญญา ย่อมหลุดพ้นจากสังขาร
ย่อมหลุดพ้นจากวิญญาณ ย่อมหลุดพ้นจากชาติ ชรา มรณะ โสกะ ปริเทวะ ทุกข์ โทมนัส
อุปายาส เรากล่าวว่า ย่อมหลุดพ้นจากทุกข์
</p>

<br><br>
<center>****************<br><br><br><b></b>
</center><br><br><br><br><br><br><br><br><br><br><br><br><br><br><center>อวิชฺชาปจฺจยา ทุกฺขนนฺธสฺส<br>ทุกข์ทั้งหลายมี   เพราะความไม่รู้ชัดเป็นปัจจัย</center><br><br><br><br><br><br><br><br><br><br><br><br><br><br><br><br><br><br><br>


            </article>
            <footer>
                <ol id="page-numbers">
                    <li>5</li>
                    <li>6</li>
                </ol>
            </footer>
        </section>

</div>



</body>
<!--JAVASCRIPT TEXTAREA FIT TEXT-->
 <script>
      function myFunction(event, node) {
        console.log("You just clicked this node:", node);
      }
    </script>
		<script src="/node_modules/jquery/dist/jquery.js"></script>
    <script src="/node_modules/raphael/raphael.js"></script>
    <script src="js/flowchart.js"></script>
		<script>
		$('#chart').flowChart();
		</script>



</html>
