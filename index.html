<html>
<head><meta http-equiv="Content-Type" content="text/html; charset=UTF-8">
<link rel="stylesheet" href="css/book.css">
<title>Buddha</title>
<script src="http://cdnjs.cloudflare.com/ajax/libs/raphael/2.3.0/raphael.min.js"></script>
<script src="http://cdnjs.cloudflare.com/ajax/libs/jquery/1.11.0/jquery.min.js"></script>
</head>

<body>
<style>
background: white;
textarea {
width: 100%;
overflow:hidden;
resize:none;
height: scrollHeight;
}
</style>


<div id="wrapper">
    <div id="container">


        <section class="open-book">
            <header>
                <h1>พระพุทธธรรม</h1>
                <h6>พระธรรมวิจัย</h6>
            </header>
            <article>
    <h2 class="chapter-title">อนุปุพพิกถา</h2>
<dd><b>ทานกถา สีลกถา สัคคกถา</b></dd>
<p>ผู้ไม่ได้สดับ ในการให้ทาน มีความหวังให้ทาน มีจิตผูกพันในผลให้ทาน ให้ทานโดยคิดว่า ทานเป็นการดี ให้ทานด้วยคิดว่า บิดามารดาปู่ย่าตายายเคยให้เคยทำมา เราก็
ไม่ควรทำให้เสียประเพณี  ให้ทานด้วยคิดว่า เราหุงหากิน สมณะและพราหมณ์เหล่านี้ ไม่หุงหากิน เราหุงหากินได้ จะไม่ให้ทานแก่สมณะหรือพราหมณ์ผู้ไม่หุงหาไม่สมควร ให้ทานด้วย
คิดว่า เราจักเป็นผู้จำแนกแจกทาน หรือให้ทานด้วยคิดว่า เมื่อเราให้ทานอย่างนี้ จิตจะเลื่อมใส เกิดความปลื้มใจและโสมนัสบ้าง ดังนี้ เมื่อตายไป ย่อมเข้าถึงความเป็นสหายแห่งเทวดาชั้นต่าง ๆ เขาสิ้นกรรม สิ้นฤทธิ์ สิ้นยศ หมดความเป็นใหญ่แล้ว ยังเป็นผู้กลับมา คือ มาสู่ความเป็นอย่างนี้ (พระพุทธเจ้า, <a href="https://84000.org/tipitaka/pitaka_item/r.php?B=23&A=1340&w=%E0%A4%C3%D7%E8%CD%A7%BB%C3%D8%A7%E1%B5%E8%A7%A8%D4%B5">ทานสูตร</a>) 

<p>ผู้ได้สดับ ในการให้ทานนั้น ไม่มีความหวังให้ทาน ไม่มีจิตผูกพันในผลให้ทาน ไม่มุ่งการสั่งสมให้ทาน ไม่ได้ให้ทานด้วยคิดว่า เราตายไปแล้วจักได้เสวยผลทานนี้ ไม่ได้ให้ทานด้วยคิดว่า การให้ทานเป็นการดีไม่ได้ให้ทานด้วยคิดว่า บิดามารดาปู่ย่าตายายเคยให้เคยทำมา เราไม่ควรทำให้เสียประเพณี ไม่ได้ให้ทานด้วยคิดว่า เราหุงหากินได้ สมณะหรือพราหมณ์เหล่านี้
หุงหากินไม่ได้ จะไม่ให้ทานแก่ผู้ที่หุงหากินไม่ได้ ไม่สมควร ไม่ได้ให้ทานด้วยคิดว่า เราจักเป็นผู้จำแนกแจกทาน เหมือนอย่างฤาษีแต่ครั้งก่อน คือ อัฏฐกฤาษี วามกฤาษี วามเทวฤาษี เวสสามิตรฤาษี ยมทัคคิฤาษี อังคีรสฤาษี ภารทวาช ฤาษีวาเสฏฐฤาษี กัสสปฤาษี และภคุฤาษี ผู้บูชามหายัญ ฉะนั้น และไม่ได้ให้ทานด้วยคิดว่า เมื่อเราให้ทานนี้ จิตจะเลื่อมใส จะเกิดความปลื้มใจและ
โสมนัส แต่<mark class="green">ให้ทานเป็นเครื่องปรุงแต่งจิต</mark> เขาให้ทานเช่นนั้นแล้ว <mark>เมื่อตายไป ย่อมเข้าถึงความเป็นสหายแห่งเทวดาชั้นพรหม เขาสิ้นกรรม สิ้นฤทธิ์ สิ้นยศหมดความเป็นใหญ่แล้ว เป็นผู้ไม่ต้องกลับมา คือ ไม่มาสู่ความเป็นอย่างนี้</mark> นี้แลเหตุปัจจัย เป็นเครื่องให้ทานเช่นนั้นที่บุคคลบางคนในโลกนี้ ให้แล้ว ไม่มีผลมาก ไม่มีอานิสงส์มาก และเป็นเครื่องให้ทานเช่นนั้นที่บุคคลบางคนในโลกนี้ให้แล้ว มีผลมาก มีอานิสงส์มาก ฯ (พระพุทธเจ้า, <a href="https://84000.org/tipitaka/pitaka_item/r.php?B=23&A=1340&w=%E0%A4%C3%D7%E8%CD%A7%BB%C3%D8%A7%E1%B5%E8%A7%A8%D4%B5">ทานสูตร</a>) 

<p>ผู้ไม่ได้สดับ มีปัญญาทราม (ไม่รู้อริยสัจ 4) ไม่สมาทานศีล 5 ไม่เลื่อมใสในพระพุทธเจ้า พระธรรม พระสงฆ์ ไม่ประกอบด้วยโสตาปัตติยังคะ หวังอยู่ว่า เรามีนรก กำเนิดสัตว์ดิรัจฉาน ปิตติวิสัย อบาย ทุคติ วินิบาต สิ้นแล้ว เราเป็นพระโสดาบัน มีความไม่ตกต่ำเป็นธรรมดา เป็นผู้เที่ยงที่จะตรัสรู้ในเบื้องหน้า ไม่ใช่ฐานะที่จะมีได้ สัตว์ที่จุติในพวกมนุษย์แล้ว กลับมาเกิดในพวกมนุษย์ มีน้อย โดยที่แท้สัตว์ที่จุติจากมนุษย์ไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย มีมากกว่า ฯลฯ สัตว์ที่จุติจากเทวดาแล้ว จะกลับมาเกิดในพวกเทวดา มีน้อย โดยที่แท้ สัตว์ที่จุติจากเทวดาไปแล้ว กลับไปเกิดในนรก ในกำเนิดสัตว์ดิรัจฉาน ในปิตติวิสัย มีมากกว่า ฯ ข้อนั้นเพราะเหตุไร? เพราะไม่เห็น<a href="https://kietpawpan.github.io/Buddha/index2.html">อริยสัจ 4</a> อริยสัจ 4 เป็นไฉน?
คือ ทุกขอริยสัจ ทุกขสมุทยอริยสัจ ทุกขนิโรธอริยสัจ ทุกขนิโรธคามินีปฏิปทาอริยสัจ ดูกร ภิกษุทั้งหลาย เพราะฉะนั้นแหละ เธอทั้งหลาย พึงกระทำความเพียรเพื่อรู้ตามความเป็นจริงว่า
นี้ทุกข์ นี้ทุกขสมุทัย นี้ทุกขนิโรธ นี้ทุกขนิโรธคามินีปฏิปทา (พระพุทธเจ้า, <a href="https://84000.org/tipitaka/pitaka_item/r.php?B=19&A=11105&w=%C1%D5%C1%D2%A1%A1%C7%E8%D2">อามกธัญญเปยยาล จตุตถวรรคที่ ๑๐</a>)     

<p>ผู้ได้สดับ มีภัยเวร 5 ประการ สงบระงับแล้ว ประกอบแล้วด้วยโสตาปัตติยังคะ 4 ประการ และญายธรรมอันประเสริฐ เห็นดีแล้ว แทงตลอดดีแล้วด้วยปัญญา หวังอยู่ พึงพยากรณ์ตนด้วยตนเองได้ว่า เรามีนรก กำเนิดสัตว์ดิรัจฉาน ปิตติวิสัย อบาย ทุคติ วินิบาต สิ้นแล้ว เราเป็นพระโสดาบันมีความไม่ตกต่ำเป็นธรรมดา เป็นผู้เที่ยงที่จะตรัสรู้ในเบื้องหน้า เพราะได้ประพฤติธรรม ดังนี้
<ol>
<li>ยังอกุศลธรรม คือ ภัยเวร 5 ที่ยังไม่เกิด ไม่ให้เกิดขึ้น (สังวรปธาน) ที่เกิดแล้ว ให้เสื่อมสิ้นไป (ปหานปธาน) 
<ul><li>บุคคลผู้มีปกติฆ่าสัตว์ ย่อมประสพภัยเวรอันใด ที่เป็นไปในปัจจุบันก็มี ที่เป็นไปในสัมปรายภพก็มี ได้เสวยทุกขโทมนัสที่เป็นไปทางใจก็มี ก็เพราะการฆ่าสัตว์เป็นปัจจัย เมื่ออริยสาวกเว้นจากการฆ่าสัตว์แล้ว ภัยเวรอันนั้นเป็นอันสงบระงับไปด้วยประการฉะนี้ 
<li>บุคคลผู้ลักทรัพย์ ... 
<li>บุคคลผู้ประพฤติผิดในกาม ...
<li>บุคคลผู้พูดเท็จ ... 
<li>บุคคลผู้ดื่มน้ำเมาคือสุราและเมรัยอันเป็นที่ตั้งแห่งความประมาท ย่อมประสพภัยเวรอันใด ที่เป็นไปในปัจจุบันก็มี ที่เป็นไปในสัมปรายภพก็มี ได้เสวยทุกข์โทมนัสที่เป็น
ไปทางใจก็มี ก็เพราะดื่มน้ำเมาคือสุราและเมรัยอันเป็นที่ตั้งแห่งความประมาทเป็นปัจจัย เมื่ออริยสาวกงดเว้นจากการดื่มน้ำเมาคือสุราและเมรัยเป็นที่ตั้งแห่งความประมาท ภัยเวรอัน อันนั้น
เป็นอันสงบระงับไปด้วยประการฉะนี้ ภัยเวร ๕ ประการเหล่านี้ สงบระงับแล้ว
</ul>
<li>ยังกุศลธรรม คือ โสตาปัตติยังคะ (พระสารีบุตร, <a href="https://84000.org/tipitaka/pitaka_item/r.php?B=19&A=8316&w=%E2%CA%B5%D2%BB%D1%B5%B5%D4%C2%D1%A7%A4%D0">สาริปุตตสูตรที่ 2</a>) ที่ยังไม่บังเกิด ให้เกิดขึ้น (ภาวนาปธาน) ที่เกิดขึ้นแล้ว ให้เจริญไพบูลย์ (อานุรักขาปธาน) คือ
<ul><li>สัปปุริสสังเสวะ (การคบสัตบุรุษ) <li>สัทธรรมสวนะ (เพื่อฟังคำสั่งสอนของพระพุทธเจ้า) <li>โยนิโสมนสิการ (แล้วกระทำไว้ในใจโดยอุบายที่ชอบ) <li>ธัมมานุธัมมปฏิปัตติ (และปฏิบัติธรรมสมควรแก่ธรรม) </ul> คือ ประกอบด้วยอริยมรรคมีองค์ 8 นี้ จึงผู้นี้เรียกว่า พระโสดาบัน 
</p>
<p>จะประกอบด้วยความเลื่อมใสอันไม่หวั่นไหวในพระพุทธเจ้า ... ในพระธรรม ... ในพระสงฆ์ ... ประกอบด้วยศีลที่พระอริยเจ้าใคร่แล้ว ไม่ขาด ฯลฯ เป็นไปเพื่อสมาธิ  
</p>
<p>มีโยนิโสมนสิการ คือ กระทำไว้ในใจซึ่งปฏิจจสมุปบาทอย่างเดียว โดยอุบายอันแยบคายเป็นอย่างดีว่า เมื่อสิ่งนี้มี สิ่งนี้ย่อมมี เพราะสิ่งนี้เกิด สิ่งนี้ย่อมเกิด ด้วยประการดังนี้ เมื่อสิ่งนี้ไม่มี สิ่งนี้ย่อมไม่มี เพราะสิ่งนี้ดับ สิ่งนี้ย่อมดับ ด้วยประการดังนี้ คือ 
<ul>
<li>เพราะอวิชชาเป็นปัจจัยจึงมีสังขาร <li>เพราะสังขารเป็นปัจจัยจึงมีวิญญาณ ฯลฯ 
</ul>
</ol>
<p>ความเกิดขึ้นแห่งกองทุกข์ทั้งมวลนี้ ย่อมมีด้วยประการฉะนี้ 
<p>ก็เพราะอวิชชาดับด้วยการสำรอกโดยหาส่วนเหลือมิได้ สังขารจึงดับ เพราะสังขารดับวิญญาณจึงดับ ... ความดับแห่งกองทุกข์ ทั้งมวลนี้ ย่อมมีด้วยประการฉะนี้ ญายธรรมอันประเสริฐนี้ อริยสาวกนั้นเห็นดีแล้ว แทงตลอดดีแล้วด้วยปัญญา (รายละเอียดตามอริยสัจ 4) อริยสาวกนั้นหวังอยู่ พึงพยากรณ์ตนด้วยตนเองได้ว่าเรามีนรก กำเนิดสัตว์ดิรัจฉาน ปิตติวิสัย อบาย ทุคติ วินิบาต สิ้นแล้ว เราเป็นพระโสดาบัน มีความไม่ตกต่ำเป็นธรรมดา เป็นผู้เที่ยงที่จะตรัสรู้ในเบื้องหน้า (พระพุทธเจ้า, <a href="https://84000.org/tipitaka/pitaka_item/r.php?B=19&A=9223&w=%E2%CA%B5%D2%BB%D1%B5%B5%D4%C2%D1%A7%A4%D0">เวรภยสูตรที่ ๑</a>)


<p>
พระโสดาบัน ละสัญโญชน์ 3 แล้ว คือ สักกายทิฏฐิ วิจิกิจฉา และสีลัพพตปรามาส  

<br><br>
<dd><b>1. สักกายทิฏฐิ</b> (พระธรรมทินนาภิกษุณี)</dd>
<p>สักกายะ หมายถึง อุปาทานขันธ์ 5 ได้แก่ รูปูปาทานขันธ์ เวทนูปาทานขันธ์ สัญญูปาทานขันธ์ สังขารูปาทานขันธ์ วิญญาณูปาทานขันธ์ 
<ul>
<li>สังขารมี 3 ประการ คือ ลมหายใจออกและลมหายใจเข้า เป็นกายสังขาร วิตกและวิจารเป็นวจีสังขาร สัญญาและเวทนา เป็นจิตตสังขาร เพราะเหตุว่า 
<ul>
<li>ลมหายใจออกและลมหายใจเข้าเหล่านี้ เป็นธรรมมีในกาย
เนื่องด้วยกาย ฉะนั้น ลมหายใจออกและลมหายใจเข้า จึงเป็นกายสังขาร 
<li>บุคคลย่อมตรึกย่อมตรองก่อนแล้ว จึงเปล่งวาจา ฉะนั้น วิตกและวิจาร จึงเป็นวจีสังขาร 
<li>สัญญาและเวทนาเป็นธรรมมีในจิต เนื่องด้วยจิต ฉะนั้นสัญญาและเวทนา จึงเป็นจิตตสังขาร
<p>เมื่อใด มีผัสสะ เจตนา วิตก วิจาร เอกัคคตา วิริยินทรีย์ ชีวิตินทรีย์ มิจฉาสังกัปปะ มิจฉาวายามะ วิริยพละ อหิริกพละ อโนตตัปปพละ วิจิกิจฉา โมหะ อหิริกะ อโนตตัปปะ ปัคคาหะ หรือนามธรรมที่อิงอาศัยเกิดขึ้นแม้อื่นใด เว้นเวทนาขันธ์ สัญญาขันธ์ วิญญาณขันธ์ มีอยู่ในสมัยนั้น นี้ชื่อว่า สังขารขันธ์ มีในสมัยนั้น 
</ul>
<li>เวทนามี 3 ประการ คือ สุขเวทนา ทุกขเวทนา และอทุกขมสุขเวทนา
<ul>
<li>สุขเวทนา คือ ความเสวยอารมณ์ที่เป็นสุขสำราญ อันเป็นไปทางกาย หรือ
เป็นไปทางจิต ทั้งนี้ สุขเวทนา เป็นสุขเพราะตั้งอยู่ เป็นทุกข์เพราะแปรไป โดยมีราคานุสัย ตามนอนอยู่ในสุขเวทนา  แต่เมื่อสงัดจากกาม สงัดจากอกุศลธรรม บรรลุปฐมฌาน มีวิตกมีวิจาร มีปีติและสุขอันเกิดแต่วิเวกอยู่ ย่อมละราคะด้วยปฐมฌานนั้น ราคานุสัย มิได้ตามนอนอยู่ในปฐมฌานนั้น 
<li>ทุกขเวทนา คือ ความเสวยอารมณ์ที่เป็นทุกข์ไม่สำราญ อันเป็นไปทางกาย
หรือเป็นไปทางจิต ทั้งนี้ ทุกขเวทนา เป็นทุกข์เพราะตั้งอยู่ เป็นสุขเพราะแปรไป โดยมีปฏิฆานุสัย ตามนอน
อยู่ในทุกขเวทนา แต่เมื่อพิจารณาเห็นอยู่ว่า เมื่อไร เราจะได้บรรลุอายตนะที่พระอริยะทั้งหลายบรรลุแล้วอยู่
ในบัดนี้ ดังนี้ เมื่อเข้าไปตั้งความปรารถนาในวิโมกข์ทั้งหลายอันเป็นอนุตตรธรรมอย่างนี้
โทมนัสย่อมเกิดขึ้น เพราะความปรารถนาเป็นปัจจัย ก็ละปฏิฆะได้ด้วยความโทมนัสนั้น
ปฏิฆานุสัยมิได้ตามนอนอยู่ในความโทมนัสนั้น 
<li>อทุกขมสุขเวทนา คือ ความเสวยอารมณ์ที่มิใช่ความสำราญ และมิใช่ความไม่
สำราญ (เป็นส่วนกลางมิใช่สุขมิใช่ทุกข์) อันเป็นไปทางกาย หรือเป็นไปทางจิต ทั้งนี้ อทุกขมสุขเวทนา เป็นสุขเพราะรู้ชอบ เป็นทุกข์เพราะรู้ผิด โดยมีอวิชชานุสัยตามนอนอยู่ในอทุกขมสุขเวทนา แต่เมื่อบรรลุจตุตถฌาน อันไม่มีทุกข์ไม่มีสุข เพราะละสุขละทุกข์ และดับโสมนัส โทมนัสก่อน ๆ ได้ มีอุเบกขาเป็นเหตุให้สติบริสุทธิ์อยู่ ย่อมละอวิชชาได้ด้วยจตุตถฌานนั้น อวิชชานุสัยมิได้ตามนอนอยู่ในจตุตฌานนั้น

</ul>
</ul>

<p>สักกายสมุทัย คือ ตัณหาอันทำให้เกิดในภพใหม่ สหรคตด้วยความกำหนัดยินดีเพลิดเพลินยิ่งในอารมณ์นั้น ๆ คือ กามตัณหา ภวตัณหา วิภวตัณหา
<p>สักกายนิโรธ คือ ความดับด้วยความคลายกำหนัดไม่มีเหลือ ความสละ ความสละ
คืน ความปล่อย ความไม่พัวพันด้วยตัณหา
<p>สักกายนิโรธคามินีปฏิปทา คือ อริยมรรคมีองค์ ๘ คือ ปัญญาอันเห็นชอบ ความดำริชอบ 
วาจาชอบ ทำการงานชอบ เลี้ยงชีวิตชอบ ความเพียรชอบ ความระลึกชอบ ความ
ตั้งจิตไว้ชอบ   
<p>สักกายทิฏฐิ มีได้เพราะ ปุถุชนผู้ไม่ได้สดับในโลกนี้ 
<ul>
<li>ไม่ได้เห็นพระอริยะ ไม่ฉลาดในธรรมของพระอริยะ ไม่ได้ฝึกในธรรมของพระอริยะ 
<li>ไม่ได้เห็นสัปบุรุษ ไม่ฉลาดในธรรมของสัปบุรุษ ไม่ได้ฝึกในธรรมของสัปบุรุษ 
<ul>
<li>ย่อมตามเห็นรูป โดยความเป็นตนบ้าง 
<li>ตามเห็นตนว่ามีรูปบ้าง 
<li>ตามเห็นรูปในตนบ้าง 
<li>ตามเห็นตนในรูปบ้าง 
<li>ย่อมตามเห็นเวทนา ... ย่อมตามเห็นสัญญา ... ย่อมตามเห็นสังขารทั้งหลาย ... ย่อมตามเห็นวิญญาณ โดยความเป็นตนบ้าง ตามเห็นตนว่ามีวิญญาณบ้าง ตามเห็นวิญญาณในตนบ้าง ตามเห็นตนในวิญญาณบ้าง 
</ul>
</ul>
<p>อย่างนี้แล สักกายทิฏฐิจึงมีได้
<p>สักกายทิฏฐิจึงจะไม่มี หากอริยสาวกผู้ได้สดับแล้วในธรรมวินัยนี้ ได้เห็นพระอริยะ
ฉลาดในธรรมของพระอริยะ ฝึกดีแล้วในธรรมของพระอริยะ ได้เห็นสัปบุรุษ ฉลาดในธรรม
ของสัปบุรุษ ฝึกดีแล้วในธรรมของสัปบุรุษ ย่อมไม่ตามเห็นรูป โดยความเป็นตนบ้าง ไม่ตามเห็น
ตนว่ามีรูปบ้าง ไม่ตามเห็นรูปในตนบ้าง ไม่ตามเห็นตนในรูปบ้าง ย่อมไม่ตามเห็นเวทนา ...
ย่อมไม่ตามเห็นสัญญา ... ย่อมไม่ตามเห็นสังขารทั้งหลาย ... ย่อมไม่ตามเห็นวิญญาณ โดยความ
เป็นตนบ้าง ไม่ตามเห็นตนว่ามีวิญญาณบ้าง ไม่ตามเห็นวิญญาณในตนบ้าง ไม่ตามเห็นตนใน
วิญญาณบ้าง อย่างนี้แล สักกายทิฏฐิจึงจะไม่มี
</p>
<br><br>
<dd><b>2. วิจิกิจฉา</b></dd>
<p>
วิจิกิจฉา คือ การเคลือบแคลง กิริยาที่เคลือบแคลง ความเคลือบแคลง ความคิดเห็นไปต่าง ๆ นานา
ความตัดสินอารมณ์ไม่ได้ ความเห็นเป็นสองแง่ ความเห็นเหมือนทางสองแพร่ง ความสงสัย ความไม่สามารถจะถือเอาโดยส่วนเดียวได้ ความคิดส่ายไป ความคิดพร่าไป ความไม่สามารถจะหยั่งลงถือเอาเป็นยุติได้ ความกระด้างแห่งจิต ความลังเลใจ ในสมัยนั้น อันใด นี้ชื่อว่าวิจิกิจฉา มีในสมัยนั้น 
</p>
<p>วิจิกิจฉานิวรณ์ คือ ปุถุชนเคลือบแคลงสงสัยในพระศาสดา ในพระธรรม ในพระสงฆ์ ในสิกขา ในส่วน
อดีต ในส่วนอนาคต ทั้งในส่วนอดีตและส่วนอนาคต ในปฏิจจสมุปปาทธรรมว่า เพราะธรรมนี้เป็นปัจจัยธรรมนี้จึงเกิดขึ้น การเคลือบแคลง ฯลฯ มีลักษณะเช่นว่านี้ อันใด นี้เรียกว่า วิจิกิจฉานิวรณ์
</p>
<p>บุคคลในสมัยพุทธกาลละได้หลังจากฟังพระพุทธเจ้าประกาศทานกถา ศีลกถา สัคคกถา โทษแห่งกามอันต่ำทราม เศร้าหมอง อานิสงส์ในเนกขัมมะ ทำให้มีจิตควร มีจิตอ่อน มีจิตปราศจากนิวรณ์ มีจิตสูง มีจิตผ่องใส แล้วฟังประกาศพระธรรมเทศนา ที่พระพุทธเจ้าทั้งหลายทรงยกขึ้นแสดงด้วยพระองค์เอง คือ ทุกข์ สมุทัย นิโรธ มรรค เปรียบเหมือนผ้าขาวสะอาดปราศจากดำควรได้รับน้ำย้อมด้วยดี ฉันใด ธรรมจักษุอันปราศจากธุลี ปราศจากมลทิน เกิดขึ้นแก่ผู้ฟังว่า สิ่งใดสิ่งหนึ่งมีความเกิดขึ้นเป็นธรรมดา สิ่งนั้นทั้งมวลล้วนมีความดับไปเป็นธรรมดา ฉันนั้นเหมือนกัน มีธรรมอันเห็นแล้ว มีธรรมอันบรรลุแล้ว มีธรรมอันรู้แจ้งแล้ว มีธรรมอันหยั่งลงมั่นแล้ว ข้ามวิจิกิจฉาแล้ว ปราศจากความเคลือบแคลง ถึงความเป็นผู้แกล้วกล้า ไม่ต้องเชื่อผู้อื่นในคำสอนของพระศาสดา 
</p>
<p>เข้าใจว่า พึงมีความเคารพ ศรัทธาในพระพุทธ พระธรรม พระสงฆ์ ด้วยกาย วาจา ใจ เนื่องจาก
<ul>
<li>ภิกษุทั้งหลายในธรรมวินัยนี้ ประพฤติพรหมจรรย์บริสุทธิ์บริบูรณ์ มีชีวิตเป็นที่สุดจนตลอดชีวิต เป็นความเลื่อมใสในธรรม ในพระผู้มีพระภาค ผู้รัสรู้เองโดยชอบ พระธรรมอันพระผู้มีพระภาคตรัสดีแล้ว พระสงฆ์สาวกของพระผู้มีพระภาคปฏิบัติดีแล้ว
<li>ภิกษุทั้งหลายในธรรมวินัยนี้สมัครสมานกัน ชื่นชมกัน ไม่วิวาทกัน เข้ากันได้สนิทเหมือนน้ำกับน้ำนม มองดูกันและกันด้วยจักษุอันเปี่ยมด้วยความรักอยู่
<li>ภิกษุทั้งหลายในธรรมวินัยนี้ร่าเริงยิ่งนัก มีใจชื่นบาน มีรูปอันน่ายินดี มีอินทรีย์เอิบอิ่ม มีความขวนขวายน้อย มีขนอันตก เลี้ยงชีพด้วยของที่ผู้อื่นให้ มีใจดังมฤคอยู่ ท่านเหล่านี้ คงรู้คุณวิเศษยิ่งขึ้นไปกว่าเดิม ในพระศาสนาของพระผู้มีพระภาคเป็นแน่ 
<li>ภิกษุทั้งหลายในธรรมวินัยนี้ ในสมัยใด พระผู้มีพระภาคทรงแสดงธรรมแก่บริษัทหลายร้อย ในบริษัทนั้น
สาวกทั้งหลายของพระผู้มีพระภาคไม่มีเสียงจามหรือไอเลย หากสาวกรูปหนึ่งได้ไอขึ้น เพื่อนพรหมจรรย์รูปหนึ่ง ได้เอาเข่ากระตุ้นเธอรูปนั้น ด้วยความประสงค์จะให้เธอรู้สึกตัวว่า ท่านจงเงียบเสียง อย่าได้ทำเสียงดังไป พระผู้มีพระภาคผู้เป็นศาสดาของเราทั้งหลายกำลังทรงแสดงธรรมอยู่
<li>พวกกษัตริย์และพรามณ์ที่ฉลาด จะย่ำยีทำลายทิฏฐิผู้อื่น พอฟังธรรม เห็นแจ้ง ยอมตนเป็นสาวก
<li>นายช่างอิสิทันตะและนายช่างปุราณะเหล่านี้ กินอยู่ของเรา ใช้ยวดยานก็ของเรา เราให้เครื่องเลี้ยงชีพแก่เขา นำยศมาให้เขา แต่ถึงกระนั้น เขาจะได้ทำความเคารพนบนอบในเรา เหมือนในพระผู้มีพระภาคก็หาไม่ท่านเหล่านี้คงจะรู้คุณวิเศษยิ่งขึ้นไปกว่าเดิม ในศาสนาของพระผู้มีพระภาคพระองค์นั้นเป็นแน่ 
</ul>
<p>ผู้ใดมีศรัทธา ตั้งมั่นไม่หวั่นไหว ในพระตถาคต มีศีลอันงามที่พระอริยเจ้าใคร่แล้ว สรรเสริญแล้ว มีความเลื่อมใสในพระสงฆ์และมีความเห็นอันตรง บัณฑิตทั้งหลายเรียกผู้นั้นว่า เป็นคนไม่ขัดสนชีวิตของผู้นั้นไม่เปล่าประโยชน์ เพราะฉะนั้น บุคคลผู้มีปัญญา เมื่อระลึกถึงคำสอนของพระพุทธเจ้าทั้งหลาย พึงประกอบตามซึ่งศรัทธา ศีล ความเลื่อมใส และความเห็นธรรม
<p>เวทนาจะพึงสงบระงับโดยพลัน (ท่านพระสารีบุตร) เมื่อท่าน
<ul>
<li>ได้สดับ มีความเลื่อมใสอันไม่หวั่นไหวในพระพุทธเจ้าว่า แม้เพราะเหตุนี้ๆ พระผู้มีพระภาคพระองค์นั้น ฯลฯ เป็นผู้จำแนกธรรม เห็นความเลื่อมใสอันไม่หวั่นไหวในพระพุทธเจ้านั้น อยู่ในตน
<li>ได้สดับ มีความเลื่อมใสอันไม่หวั่นไหวในพระธรรมว่า ธรรมอันพระผู้มีพระภาคตรัสดีแล้ว ฯลฯ อันวิญญูชนพึงรู้เฉพาะตน ก็เมื่อท่านเห็นความเลื่อมใส อันไม่หวั่นไหวในพระธรรมนั้นอยู่ในตน 
<li>ได้สดับ มีความเลื่อมใสในพระสงฆ์ว่า พระสงฆ์สาวกของพระผู้มีพระภาค เป็นผู้ปฏิบัติดีแล้ว ฯลฯ เป็นนาบุญของโลก ไม่มีนาบุญอื่นยิ่งกว่า เห็นความเลื่อมใสอันไม่หวั่นไหวในพระสงฆ์นั้นอยู่ในตน
<li>ได้สดับ มีศีลที่พระอริยเจ้าใคร่แล้ว ไม่ขาด ฯลฯ เป็นไปเพื่อสมาธิ เห็นศีลที่พระอริยเจ้าใคร่แล้วอยู่ในตน
<li>ได้สดับ มีอริยมรรคมีองค์แปด สัมมาญาณ สัมมาวิมุติ เห็นธรรมเหล่านั้นอยู่ในตน
</ul>
<p>ท่านพระสารีบุตร ได้จำแนก<a href="https://84000.org/tipitaka/pitaka_item/r.php?B=19&A=9064&w=%C1%D5%A4%C7%D2%C1%E0%C5%D7%E8%CD%C1%E3%CA">โสตาปัตติยังคะ 4 ด้วยอาการ 10 อย่าง</a> ด้วยประการฉะนี้ 
<p>พึงเห็นสัทธินทรีย์ ในโสตาปัตติยังคะ 4

<br><br>
<dd><b>3. สีลัพพตปรามาส</b></dd>
<p>พึงละด้วยอริยมรรคมีองค์แปด ซึ่งสงเคราะห์ด้วยขันธ์ 3 คือ 
<ul>
<li>วาจาชอบ ๑ ทำการงานชอบ ๑ เลี้ยงชีวิตชอบ ๑ สงเคราะห์ด้วยศีลขันธ์ 
<li>ความเพียรชอบ ๑ ความระลึกชอบ ๑ ความตั้งจิตไว้ชอบ ๑ สงเคราะห์ด้วยสมาธิขันธ์ 
<li>ปัญญาอันเห็นชอบ ๑ ความดำริชอบ ๑ สงเคราะห์ด้วยปัญญาขันธ์
</ul>
<p><b>3.1 สัมมาสมาธิ</b></p>
<p>สัมมาสมาธิ คือ ความที่จิตมีอารมณ์เป็นอย่างเดียว มีสติปัฏฐาน 4 เป็นนิมิตของสมาธิ สัมมัปปธาน 4 เป็นเครื่องอุดหนุนสมาธิ ความเสพคุ้น ความเจริญ ความทำให้มากซึ่งธรรมเหล่านั้นแหละ เป็นการทำให้สมาธิเจริญ


<br><br>
<center><br><br><br><b></b>
</center><br>



            </article>
            <footer>
                <ol id="page-numbers">
                    <li>1</li>
                    <li>2</li>
                </ol>
            </footer>
        </section>
</div>



</body>
<!--JAVASCRIPT TEXTAREA FIT TEXT-->
 <script>
      function myFunction(event, node) {
        console.log("You just clicked this node:", node);
      }
    </script>
		<script src="/node_modules/jquery/dist/jquery.js"></script>
    <script src="/node_modules/raphael/raphael.js"></script>
    <script src="js/flowchart.js"></script>
		<script>
		$('#chart').flowChart();
		</script>



</html>
